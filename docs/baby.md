---
title: Baby handboek
permalink: /baby-handboek/
---

> Je krijgt een kind. Voorbereid en gestructureerd als je bent ga je deze uitdaging planmatig aan. Een voorbereid mens kan immers de wereld aan. Stap 1, wat is er allemaal nodig. Enthousiast start je de browser.

De redactie van Geensnor snapt deze primaire reactie maar al te goed. Immers zijn wij ervaringsdeskundigen. Door schade en schande wijs geworden uiteraard. Geensnor steekt ook hier de helpende hand uit en presenteert het **grote Geensnor baby handboek.**

# Geensnor Baby Handboek

{: .no_toc }

* TOC
{:toc}

## Vooraf regelen

### Noodzakelijke zaken

Je krijgt een kind, en je moet dingen regelen. Formaliteiten maar wel handig om zsm te doen.

|Wat|Hoezo?|
|---|-------------|
|Naam|Zonder naam is het lastig in het leven. Daarom moeten babies een naam. Zoek een leuke naam uit en voer een paar basale checks uit. Google en Wiki de naam en kijk of er niet toevallig een bekende dictator met dezelfde naam is. Schrijf de naam eens op, incl voorletters en controleer op ongelukkige constructies zoals K. Bouter. Haal hem eens door een rijmwoordenboek. Verder is de redactie heel liberaal en zoek je het allemaal maar uit.|
|Kaartjes|Wil je standaard online kaartjes, dan kan dit worden uitgesteld. Wil je kaartjes laten ontwerpen, begin daar dan vroeg mee. Een ontwerper heeft tijd nodig.|
|Adressen voor kaartjes|Waar woont die ene gekke achteroom eigenlijk die we ook een kaartje willen sturen? Voorkom last minute gezeik met adressen en zoek dat lekker ruim van te voren uit. Heb je ook mooi tijd om de adressen gewoon te printen op stickervellen.|
|Erkennen, gezag en aangeven|Niet getrouwd (of geregistreerd partnerschap?) Hop naar het gemeentekantoor! Zolang je niet getrouwd bent heb je als vader geen enkel recht tenzij je het ongeboren kind erkend en vervolgens gezag aanvraagd bij de rechtbank. Trouw je toch? Dan hoef je veel minder te regelen. Allemaal lekker bureaucratisch, maar gelukkig is er genoeg over geschreven en krijg je vaak een aardigheidje van de gemeente erbij. Uitzoeken dus!|
|Opvang en BSO| In de moderne samenleving, waarin beide ouders werken, ontkom je niet aan enige vorm van kinderopvang. Je hebt 2 belangrijke vormen. Gastouders en kinderopvang. Voor beide krijg je geld van de overheid via de toeslagen. Aangezien, zeker in de randstad, iedereen werkt Ã¨n kinderen krijgt is het dus ook mega druk en zijn er wachtlijsten. Daarom, regel dit zsm. Zaken om op te letten zijn afstand tot huis, losse leeftijdsgroepen of alles door elkaar en eventueel een pedagogisch plan. Maar ga vooral even een keertje langs, heb je het snel genoeg door of het iets is. Dichtbij is trouwens echt heel veel waard. Wat betreft BSO, ook hier moet je tijdig aan denken. Als het kind 4 wordt is het per direct niet meer welkom op die gezellige opvang. BSO wachttijdens zijn nog erger dan die van de opvang. Dus ook daar, regel het zsm!|
|Verzekering en kraampakket|Als het uitkomt is het goed om even goed te kijken naar de zorgverzekeringen. Moeder wil wellicht allerlei zaken omtrend bevalling, fysio, en herstel. Daarnaast is het vrij om te kiezen bij welke ouder het kind op de verzekering erbij komt dus dat wordt de gene met de meeste dekking. Daarnaast kun je via je zorgverzekering het kraampakket, noodzakelijk voor bevalling (ook als je niet thuis wilt bevallen), thuis laten bezorgen. Dat staat allemaal op de site van de verzekeraar.

### Overige handige zaken

Als het bijna zo ver is, slaan de spanningen toe. Heb ik alle geregeld (nee) en zijn we voorbereid op alles (nee). Een paar kleine tips.

|Wat|Hoezo?|
|----|--------|
|Voorraad eten|Je gaat even geen tijd en/of zin hebben om te koken de eerste weken na de bevalling. Kook vooraf even goed de vriezer vol met maaltijden, en vraag aan vrienden/familie om bij bezoek ook iets mee te nemen|

## Tijdens zwangerschap en bevalling

### De bevalling

Ojee. De baby gaat geboren worden. Dat gaat bij iedereen heel anders. We noemen een paar tips en dingen om aan te denken.

|Wat|Hoezo?|
|----|--------|
|ereader| Het kan allemaal nogal duren. Zeker als je naar het ziekenhuis gaat, neem iets te lezen mee.|
|Portable audio| Zeker in het ziekenhuis is de sfeer niet heel gezellig. Een leuke playlist met rustige muziek kan de sfeer in de bevalkamer een stuk gezelliger maken en zelfs de bevalling bevorderen.|
|Makkelijke kleren voor partner|Als partner hang je er sowieso nogal bij. Er bij hangen is fijner in makkelijke kleren. Koop een joggingbroek en neem de pantoffels mee naar het ziekenhuis.|

## De baby

En daar is de kleine spruit. Volkomen uitgeput sta je voor je uit te staren naar het kleine wonder. Nadenken zit er even niet in, maar gelukkig is de kraamzorg daar om je de eerste week te ondersteunen. Een aantal dingen moet je even regelen

### Wat te doen?

|Wat|Hoezo?|
|----|--------|
|Aangeven| Bij de gemeente, zodat hij formeel een naam heeft en een BSN krijgt. Champagne! Kan soms digitaal maar het is ook wel even fijn er uit te zijn. Aangeven doet Papa trouwens in Nederland. En bij de aangifte hoef je de baby niet mee te nemen.|
|Verzekeraar| Je meldt bij de zorgverzekering dat je een nieuw kind hebt.|
|DigiD|Vraag een DigiD voor je kind aan. Eigenlijk mag het niet omdat een DigiD persoonlijk is. Maar het is wel erg makkelijk. En zodra je hem nodig hebt (Coronatest aanvragen bijvoorbeeld) is het te laat omdat het een paar dagen duurt voordat je er een hebt.|

## Spullen kopen

### Wat moet ik hebben? (Eenmalig)

|Wat|Noodzakelijk?| Vooraf regelen? | Suggesties|
|---|-------------|------------------|----------|
|Speen| Nee| Nee | Hele goede ervaringen met Soothies van Philips. Ze zien er niet uit, maar de baby hapt als een malle. Top ding. Als ze wat ouder zijn hebben we ook goede ervaringen met de natuurrubberen hevea's. |
|Flessen| Ja | Ja | Philips Avent flessen zijn prima en overal te koop. Dat is handig. Difrax is tegen krampjes,ook prima alleen het gat is te klein om er zonder knoeien poeder in te krijgen. Welke je moet hebben moet je zelf weten maar het is heel handig als ze makkelijk en overal verkrijgbaar zijn, zodat je overal een nieuwe speen op je fles kan kopen. Nog wat betreft die flessen en maten. Hecht niet te veel waarde aan die leeftijden die ze geven voor speen 0,1,2 en verder. Ook speen 0 blijkt het nog prima te doen bij kinderen van 6 maanden en meer. Dat is nogal kind afhankelijk allemaal en beetje testen is dus handig. Zorg in ieder geval dat je een flesje met een speen 0 in huis hebt. |
|Steriliseren tools| Nee | Nee | Steriliseren van flesjes, spenen e.d De ene kraamzorg is er heel fundemantalistisch over, de andere interesseert het allemaal niks. Je hebt in ieder geval hele goedkope (paar euro) plastic ronde bakken te koop voor in de magnetron. Stuk handiger dan altijd maar uitkoken in de stampotpan. Dat laatste werkt trouwens wel ook gewoon prima.|
|Eerste voeding | Ja | Ja | Niks zo handig om sowieso, voor de geboorte, een paar kleine mini zakjes voeding 1 in huis hebt. Stel, het borstvoeden wil niet dan kun je in ieder geval je baby eten geven. En ze komen dus ook in kleine verpakkingen zodat je niet meteen met die enorme doos zit|
|Wandelwagen| Ja | Ja | De wereld van wandelwagens is echt bizar. Sta niet raar te kijken als je zomaar 1200 euro moet betalen als je die nieuw koopt. Nieuw kopen slaat natuurlijk nergens op en marktplaats staat ramvol met die dingen. Ze slijten ook bijna niet, dus voor een paar honderd euro heb je een super mooie. Wij kochten er 1 voor 50 euro. Zaken om nog over na te denken zijn opvouwbaarheid (past hij in je kleine hatchback?), tot welke leeftijd geschikt en all terrain banden. Wij waren bijzonder gelukkig met onze all terrain driewieler die ook over het strand het prima deed. Nadeel was wel dat hij vrij lomp in de auto was. Merken met all terrain versies zijn Thule, Mountain buggy en Easy walker. Ook handig is om er voor te zorgen dat er een adapater te koop is zodat je maxi cosi op de wandelwagen gezet kan worden. Dat wil je.|
|Klossen | Ja | Ja | Gratis te regelen via de lokale thuiszorg organisatie (aka groene kruis). De verloskundige en kraamzorg willen dat je je bed op klossen zet vanwege arbo. Die klossen passen nooit onder je designpoten van je bed, dus een handige papa/mama moet nog wat verloopplankjes klussen |
|Cosleeper | Nee | Ja | Een coosleeper is een soort bedje dat op hoogte instelbaar is en naast je bed (op klossen) kan staan. Dat is mega handig als je snachts wilt voeden of er ff een speen in wil doen als ie loopt te huilen |
|Kolfapparaat | Nee | Nee | Afhankelijk hoe en wat je gaat doen met voeden. Handig om te weten is dat je kolfapparaten kan huren bij het ziekenhuis/zorg instellingen en die werken mega goed maar zijn lomp. De gene die je zelf kan kopen werken minder hard, maar zijn wel weer ook in mobiele versie beschikbaar met batterijen.|
|Maxi cosi| Ja| Ja| Welke je moet hebben weet ik niet maar cosumentenbond, anwb en ADAC hebben ieder jaar heel veel testen. Zaken om even over te denken zijn hoe ze bevestigd worden. Gordel of een inmense permanente base. Gordel is prima en makkelijker dan ze je doen voorkomen. Ook kun je kijken hoe lang een kind erin kan. Voor je het weet moet je om de 6 maanden weer iets anders hebben omdat ze eruit groeien. Goedkopere maxi cosi's zijn vrij zwaar. De nieuwere  bestaan uit 2 delen en zijn mega licht. Dat zag er super handig uit. Een maxi cosi kan waarschijnlijk ook prima tweedehands maar is wel iets spannender. Je weet niet of er iets mee gebeurd is en het gaat wel over veiligheid. Er zijn trouwens handige hoezen te koop voor de maxi cosi om hem een beetje proper te houden.|
|Ledikant| Ja| Nee | Een ledikantje, of een babybed. Wat is er over te schrijven. Vaak zwerven die wel in de familie rond. Wel handig is als ze op verschillende hoogtes kunnen (voor oudere babies) en op een gegeven moment er een spijltje uit kan zodat ze er zelf uit kunnen klimmen.|
|Nestje| Nee | Nee | Een babynestje is een soort kussen waarin je baby lekker veilig kan liggen. Mega handig, kost je niks. Ook handig bij visite, je kan overal je baby ff kwijt. Baby slaapt er ook goed in. Schijnt dat je er dan wel bij moet blijven, maar dat moet je zelf maar even afwegen.|
|Hydrofielen x20|Ja|Ja|Koop er maar gewoon zoveel je kwijt kan. Die dingen gebruik je voor alles. Als je denkt, huh, dat is toch gewoon een soort theedoek? Dat klopt, maar ze nemen beter vocht op en zijn wat zachter aan de billetjes.|
|Luieremmer|Nee|Nee|Vieze luiers stinken. In het begin valt het mee, na een maand of 6 wordt het steeds erger en na 2 jaar is het niet te harden. Die wil je dus een beetje afgesloten weggooien. Je hebt hele sjieke die volautomatisch open gaan, wij deden het gewoon met een klassieke emaille emmer uit de kringloop. Werkte ook prima. Doe er wel ff een vuilniszakje in.|
|Commode|Ja|Ja|Je wilt een werkbank als je aan de gang bent met het kind. Een werkbank voor kinderen heet een commode en is inderdaad niks anders dan een kastje, op een handige hoogte, met lades en een groot genoeg werkblad voor een verschoningskussen. Opstaande randjes kunnen handig zijn zodat het kussen er niet vanaf kan vallen. Grote lades alleen met goede lageleiders, anders trek je hem scheef en dus niet open. Je wilt dit niet pas gaan regelen als de baby er is.|
|Verschoonkussen|Ja|Ja|Handig kussen waar je de baby op verschoont. Je doet er een hoes omheen. Kussen is een soort komvorm zodat de baby er niet uit kan rollen. Je betaald er een paar euro voor bij de Hema.|
|Babyfoon|Nee| Nee | Wil je er niet veel aan uitgeven, koop dan de babyfoon van de Ikea voor 25 euro. Handig, draadloos op accu's en mooi klein. Trilt ook zodat je hem ook kan gebruiken tijdens momenten waarin je ff niks wilt horen. Er zijn natuurlijk enorm veel babyfoons te koop. Zaken waar je op kan letten zijn DECT (iedereen kan meeluisteren of niet), bereik, aanwezigheid video, aanwezigheid sterrenprojectie, aanwezigheid liedjes en temperatuur meten. Wij hebben goede ervaringen met die sterrenprojectie en deuntjes. De baby sliep er prima op. De peuter trouwens ook. Philips heeft een aantal fraaie exemplaren en heel vaak actieprijzen, o.a met de rentenpunten van de ING.|
|Kinderstoel|Ja|Nee| Iedereen heeft een triptrap van Stokke. Dat zal wel een reden hebben. Nieuw duur, tweedehands ong. 50 euro. Let op, er zijn oude en nieuwe versies beschikbaar. Je wilt de nieuwe, anders past het tafeltje er niet op. Of de newborn set. De newborn set is trouwens een super handig ding en een aanrader. Ook die haal je van marktplaats.|
|Campingbed|Nee|Nee|Een campingbed, of reiswieg is een enorme sta in de weg die ook nog eens veel te zwaar is. Toch koopt iedereen er 1 want dat kun je nog eens ergens anders gaan slapen met je kind. |
|Peuterbed|Nee|Nee|Niet echt voor de baby, maar koop nooit (nooit!) een peuterbed. Onhandige, zinloze tussenstap. Koop na het ledikant een gewoon normaal bed, dan kun je er zelf ook nog in gaan liggen als je een keer moe bent en alle bedden zijn vol.

### Wat moet ik hebben? (dagelijks)

|Wat|Noodzakelijk?|Suggesties|
|---|-------------|----------|
|Luiers|Ja|Als je bij de grens woont: ga even langs de DM in Duitsland. Billig en prima. Als je dat niet doet heeft de kruidvast de beste goedkope luiers. Scheelt ong. 50% met pampers en de opvang gebruikt ze ook.|
|Billendoeksjes|Ja|Huggies van de Bol zijn goedkoop. Verder is het heel persoonlijk en baby afhankelijk. Maar even shoppen bij amazon of bol loont.|
|Melk|Ja|Zonder melk, gaat de baby niet lekker. Kruidvat melk is prima en de helft zo goedkoop als Nutrilon.|
|Sudocreme|Ja|Poep en plas de hele dag op je billen. Dat gaat niet lekker samen. Die billen worden rood en doen dus pijn. Smeren smeren smeren. Niet te dik, dan werkt het niet goed. Eventueel goed te combineren met Talkpoeder trouwens. (eerst talkpoeder, dan sudocreme)|
|Talkpoeder|Ja|Zie boven|
|Vitamine D|Ja|Vitamine D is vitamine D. Koop dus gewoon de mega cheapo van de Kruidvat.|

## Baby (en peuter) huilt stappenplan

Je baby huilt. Dat doen ze. Uiteindelijk is het bijna altijd 1 van onderstaande zaken. Houd hoop en loop het lijstje gewoon af. Lukt het niet, begin dan weer bij 1. Misschien is dat het inmiddels nu toch. En bedenk, geen van onderstaande punten blijft werken. Zodra je denkt dat je het hebt, verandert de baby en vindt hij het tegenovergestelde prettig.

Slechts in uitzondelijke gevallen is het geen onderstaande punten gaat het gewoon niet lukken. Zet een kopje thee en stel je in op lange, lange uren. Uiteindelijke huilen ze zich wel in slaap. Accepteer en onthoud, alles is een fase en alles heeft een einde een worst zelfs twee. Tot slot kan het ook nog echt de spuigaten uitlopen. Dat je het na weken niet meer weet waar je het moet zoeken. Ga dan op zoek naar professionele hulp.

### Vaak voorkomend

|Wat|Uitleg|
|---|------|
|Eten|Meestal ergens tussen de 2,5 en 3 uur. Maar soms ook om de 2 uur, of nog minder. Maakt niet uit. Bij huilen is het meestal voeden. Wees niet bang dat ze te veel krijgen totdat het consultatiebureau daar over zeurt. Ze worden niet zo snel te dik (dat komt nog)|
|De luier| Een vieze luier is niet fijn. Verschonen die hap!|
|Krampjes| Ja krampjes. Dat is irritant. Weinig aan te doen als het eenmaal zo ver is. Probeer wat houdingen af, op de buik liggend op de onderarm werkt soms. Beetje wiegen en doen is het advies. Voorkomen is beter dan genezen dus als het nou vaak voorkomt, ga dan op zoek naar een oplossing in andere flessen (of speenmaat), andere voeding of andere omgeving (rustiger of juist drukker)|
|Boertjes|Burp. Boertjes zitten klem en dat vinden ze niet fijn. |
|Wiegen| Zo oud als de weg naar Rome, maar in slaap wiegen is een klassieke truc! Niet alle babies houder er echter van|
|Op schoot zitten| Beetje rechtop rustig zitten is ook heel relaxt! Soms vallen ze dan vanzelf in slaap|
|Met rust laten| Duurde even voordat de redactie dit door had, maar de baby kan ook huilen omdat hij er helemaal klaar mee is en met rust gelaten wil worden. Leg hem gewoon neer in zijn bed en blijf van hem af. Wordt hij soms vanzelf rustig en gaat gewoon slapen. Heb je voor Jan Lul uren zitten wiegen.|

### Minder voorkomend

|Wat|Uitleg|
|---|------|
|Licht/donker| Sommige babies zijn gevoelig voor omgeving. Te licht of juist te donker. Speel hier mee en denk bijvoorbeeld aan een babyfoon met sterrenprojectie, nachtlampje, Lamp in de gang, gordijn open of dicht, juist heel donker maken, etc|
|Geluid en muziek| Ook geluid is belangrijk. Sommige babies gaan heel goed op rumoer, andere willen juist absolute rust en stilte.  Wij hebben goede ervaringen met brown noise/white noise op Spotify. Maar ook daar kan hij opeens klaar mee zijn. Ook mogelijk effectief is lichte pianomuziek, bijvoorbeeld de playlist baby sleep op Spotify. Sommige babyfoons spelen ook rustige deuntjes die goed kunnen werken.
|Aanwezigheid ouder|Soms wil de baby dat je er bij blijft, soms moet je oprotten. Speel daarmee. |
|Ik ben 2 en ik zeg nee| En dan is de baby opeens een heel mensje. Staat, praat en heeft een mening. En dat is irritant want dan willen ze altijd iets anders dan jij, waaronder dus ook niet slapen. Eindeloos gezeur als resultaat. Ze willen constant iets nieuws (knuffel, dekentje, melk, mama, papa, licht aan, licht uit, weet ik veel wat) en ze doen het erom. Dit vergt een grote mate van creativiteit van de jonge ouder. Consequent zijn, zonder boos te worden. Want oei oei oei wat een tere zieltjes zijn het nog en als je te boos wordt ben je vaak nog verder van huis en gaan ze helemaal loco. De redactie wenst je sowieso veel sterkte toe in deze periode. Zorg voor een gezellige veilige sfeer en wees consequent en vrolijk. En, wellicht niet heel correct, de peuter is nog niet het scherpste mes in de la en zijn dus eenvoudig om te tuin te leiden. Ze even rustig neerleggen met de mededeling dat je echt zo even die andere knuffel voor ze gaat zoeken beneden, en daar vervolgens een uur over doen, werkt meestal erg goed. Liggen ze toch even rustig en vallen vanzelf in slaap :)|

## Vakantie

Ga je op vakantie met je kind? Je moet erg veel zooi mee nemen, maar wat precies? Check daarvoor onze speciale [inpaklijst](/docs/lijsten/lijsten-inpaklijst#kinderen)
